<head>
  <link rel="stylesheet" type="text/css" href="scu.css">
  <link rel="stylesheet" type="text/css" href="hard.css">
</head>

<body>
  <div class="topnav">
    <a href="index.html"><img src="logo-1.png" alt="" id="logo69"></a>
</div>
  <h1 id="materia">Religione</h1>
  



  <h2></h2>

      <p id="para">Gesù di Nazareth era stato accolto trionfalmente a Gerusalemme una settimana prima di Pasqua, acclamato dalla gente come un re. Ma in pochi giorni la situazione si ribalta venendo tradito e abbandonato anche dai suoi amici, viene arrestato, condannato e crocifisso.
        Viene lasciato nel sepolcro, dove rimane per 3 giorni per poi resuscitare e apparire a delle donne. Loro, tornate dal sepolcro, raccontarono l’accaduto agli Undici e a tutti gli altri. Erano Maria di Màgdala, Giovanna e Maria di Giacomo. Anche le altre che erano insieme lo raccontarono agli apostoli.
        Quelle parole parvero loro come un vaneggiamento e non credettero ad esse.
        Pietro tuttavia corse al sepolcro e chinatosi vide solo le bende. E tornò a casa pieno di stupore per l'accaduto.
        </p>

      <p id="para">Mentre parlavano delle vicende accadute apparve in mezzo a loro Gesù e disse: “Pace a voi!”. Stupiti e spaventati credevano di vedere un fantasma. Ma egli continuò: “Perché siete turbati, e perché sorgono dubbi nel vostro cuore? Guardate le mie mani e i miei piedi: sono proprio io! Toccatemi e guardate; un fantasma non ha carne e ossa come vedete che io ho”. Dicendo questo, mostrò loro le mani e i piedi. Ma poiché per la grande gioia ancora non credevano ed erano stupefatti, disse: “Avete qui qualche cosa da mangiare?”. Gli offrirono una porzione di pesce arrostito; egli lo prese e lo mangiò davanti a loro.
        I discepoli sono consapevoli che si tratta di Gesù ma che il suo modo di essere è diverso da quello che avevano sperimentato in vita. La sua è una condizione nuova
        Poi disse: “Sono queste le parole che vi dicevo quando ero ancora con voi: bisogna che si compiano tutte le cose scritte su di me nella Legge di Mosè, nei Profeti e nei Salmi”. Allora aprì loro la mente all'intelligenza delle Scritture e disse: “Così sta scritto: il Cristo dovrà patire e risuscitare dai morti il terzo giorno e nel suo nome saranno predicati a tutte le genti la conversione e il perdono dei peccati, cominciando da Gerusalemme. Di questo voi siete testimoni. E io manderò su di voi quello che il Padre mio ha promesso; ma voi restate in città, finché non siate rivestiti di potenza dall'alto”.
        Gesù aveva detto ai suoi Apostoli 2 cose importantissime:
        </p>

      <p id="para">1) erano chiamati per un grande compito: essere testimoni
      </p>

      <p id="para">2) avrebbero ricevuto per questo l’aiuto di un misterioso personaggio, lo “Spirito Santo”. </p>


      <p id="para">Poi li condusse fuori verso Betània e li benedisse. Mentre li benediceva, si staccò da loro e fu portato verso il cielo. Ed essi, dopo averlo adorato, tornarono a Gerusalemme con grande gioia rimanendo sempre nel tempio lodando Dio…
      </p>

      <p id="para">Questo evento segna la fine della vicenda terrena di Gesù e l’inizio della sua presenza spirituale.
        Nonostante la missione ricevuta, gli Apostoli avevano ancora un po’ di paura di quelli che avevano ucciso Gesù perché erano convinti di rischiare anche loro la prigione, se non peggio.
        Mentre erano a Gerusalemme, in un clima di preghiera e attesa, venne sostituito Giuda che, pentito per il suo tradimento e disperato, si era tolto la vita. Fu scelto Mattia.
        Questa situazione di incertezza e di timore, vissuta nella preghiera e nel raccoglimento, si protrasse per una decina di giorni fino alla festa di Pentecoste, che nel calendario ebraico cadeva 50 giorni dopo Pasqua. In quel giorno tutto cambiò.
        La Chiesa ha perciò il suo inizio in un evento fondante che è la Pentecoste (“cinquantesimo giorno”).
        </p>

      <p id="para">"Mentre stava compiendosi il giorno della Pentecoste, si trovavano tutti insieme nello stesso luogo. Venne all'improvviso dal cielo un fragore, e riempì tutta la casa dove stavano. Apparvero loro lingue come di fuoco, che si dividevano, e si posarono su ciascuno di loro, e tutti furono colmati di Spirito Santo e cominciarono a parlare in altre lingue, nel modo in cui lo Spirito dava loro il potere di esprimersi.
        Abitavano allora a Gerusalemme Giudei osservanti, di ogni nazione che è sotto il cielo. A quel rumore, la folla si radunò e rimase turbata, perché ciascuno li udiva parlare nella propria lingua. Erano stupiti e, fuori di sé per la meraviglia, dicevano: «Tutti costoro che parlano non sono forse Galilei? E come mai ciascuno di noi sente parlare nella propria lingua nativa?». Tutti erano stupefatti e perplessi, e si chiedevano l'un l'altro: «Che cosa significa questo?». Altri invece li deridevano e dicevano: «Si sono ubriacati di vino dolce»"
        </p>

      <p id="para">PENTECOSTE in greco vuol dire 50esimo (giorno).
      </p>

      <p id="para">- EBREI: è un’antica festa, celebrata 7 settimane dopo la Pasqua, che ricorda la consegna della Legge a Mosè e la conclusione dell’alleanza sul monte Sinai. Era una delle 3 feste del pellegrinaggio in cui il pio ebreo doveva recarsi a Gerusalemme.
      </p>

      <p id="para">- CRISTIANI: ricorda la discesa dello Spirito Santo. Avviene attraverso una manifestazione e segue il suo effetto. Consacra gli Apostoli ad essere missionari del Vangelo in ogni punto della terra e a tutti gli uomini. Quel giorno di Pentecoste nacque la Chiesa.
      </p>

      <p id="para">Il termine viene dal greco ekklέsia e significa convocazione, assemblea: è l’insieme di coloro che sono chiamati da Dio a seguire gli insegnamenti del Vangelo e a celebrare l'eucarestia. La Chiesa è il nuovo popolo di Dio, il popolo della Nuova Alleanza. Non nasce da un’idea astratta o un semplice messaggio, ma dalla condivisione di un’esperienza concretamente vissuta: l’esperienza con Gesù di Nazareth.
      </p>

      <p id="para">Con questa parola si indicano molteplici aspetti di una medesima realtà:
      </p>

      <p id="para">- Chiesa universale: la comunità dei credenti;
      </p>

      <p id="para">- Chiesa locale: la comunità dei credenti appartenenti ad un territorio delimitato;
      </p>

      <p id="para">- chiesa: il luogo di culto dove i cristiani celebrano l’eucarestia.
      </p>

      <p id="para">Dopo l’effusione dello Spirito, fu Pietro che per primo si rivolse alla folla dimostrando che quel Gesù che loro avevano messo in croce era in realtà il Messia atteso da secoli.I presenti all'udir tutto questo si sentirono trafiggere il cuore e dissero a Pietro e agli altri apostoli: “Che cosa dobbiamo fare, fratelli?”. E Pietro disse: “Pentitevi e ciascuno di voi si faccia battezzare nel nome di Gesù Cristo, per la remissione dei vostri peccati.Dopo riceverete il dono dello Spirito Santo il battesimo appare dunque, fin dagli inizi, il rito di iniziazione, cioè un rito che segna l’ingresso nella nuova comunità cristiana.Furono battezzati e quel giorno si unirono a loro circa 3000 persone, la comunità iniziò a crescere di numero e cambiava il loro stile di vita.
      </p>

      <p id="para">Luca illustra la vita e la testimonianza della Chiesa delle origini:
      </p>

      <p id="para">PUBBLICAMENTE: si comportavano come ebrei osservanti, partecipando alle preghiere quotidiane nel Tempio e seguendo i riti festivi della religione ebraica.
      </p>

      <p id="para">IN PRIVATO: ascoltavano l'insegnamento degli apostoli, per recitare preghiere comunitarie e per il rito della frazione del pane. C’era, inoltre, una solidarietà e condivisione dei beni. I primi Cristiani cominciarono gradualmente a sentirsi una comunità differenziata da quella ebraica e si orientarono verso uno stile di vita nuovo. L'ingresso nella nuova comunità era segnato dal rito del Battesimo. Possiamo riassumere il senso della vita della prima comunità nella pratica dell'agape, un amore che vuole il bene altrui. La preghiera era sia individuale che comunitaria:il porsi in relazione con Dio e con gli uomini.
      </p>
      
    
</body>