<head>
  <link rel="stylesheet" type="text/css" href="scu.css">
  <link rel="stylesheet" type="text/css" href="hard.css">
</head>

<body>
  <div class="topnav">
    <a href="index.html"><img src="logo-1.png" alt="" id="logo69"></a>
</div>
  <h1 id="materia">Italiano</h1>
  



  <h2>Parini</h2>

      <p id="para">Giuseppe Parini nacque il 23 maggio 1729 in Brianza da una famiglia di modeste condizioni. Dopo i primi studi fu condotto a Milano presso la prozia Anna Maria Lattuada che gli lasciò una piccola rendita annua, a condizione che diventasse sacerdote.
        Entrò al servizio del duca Gabrio Serbelloni, come precettore dei figli, e, proprio dall’osservazione del Palazzo Serbelloni, egli potè conoscere dall’interno il mondo dell’aristocrazia milanese che avrebbe poi rappresentato satiricamente nel “Giorno”.</p><p id="para">
        Dalle notizie autobiografiche emerge la figura di Parini come intellettuale impegnato nella battaglia civile, teso a combattere in nome del progresso e della ragione. L’opera di parini quindi, nella sua prima fase appare in sintonia con il clima riformistico instaurato dall’assolutismo illuminato di Maria Teresa d’Austria. Egli inoltre si impegnò in prima persona assumendo cariche di responsabilità nell’amministrazione dello stato, come avevano già fatto gli intellettuali più innovatori e di maggior prestigio di quel periodo.
        Parini critica aspramente la classe aristocratica in quanto oziosa e improduttiva, questa infatti sul piano economico non fa altro che sperperare le ricchezze, sul piano intellettuale non dedicano il loro ozio a coltivare gli studi e sul piano civile, non si curano di ricoprire cariche e magistrature utili al bene pubblico. Parini comunque tende a precisare che in epoche diverse la nobiltà aveva avuto una funzione sociale: difendere la patria in guerra, rivestire le magistrature e dedicarsi agli studi. Ciò che lui critica non è la nobiltà in sé, ma la sua degenerazione, egli quindi non propone l’eliminazione della classe sociale, ma solo una rieducazione.
         </p> <p id="para">
        Le Odi mostrano l’impegno politico e civile di Parini e i temi affrontati negli ambienti culturali milanesi, nella seconda metà del Settecento.
        Le odi civili
        Componimenti improntati all’impegno civile e morale, con intenti educativi e divulgativi. “La salubrità dell’aria” (denuncia le condizioni igieniche di Milano), “L’innesto del vaiolo” (argomenti di attualità scientifica), “Il bisogno” (influenzato dal dei delitti e delle pene di Beccaria, richiesta di una politica di prevenzione del crimine).
        Le odi mondane
        “L’educazione” (anticipa i temi tipici delle odi successive). E’ influenzata dall’Emilio di Rousseau, e affronta l’argomento di un’educazione più libera e attenta ai bisogni dei bambini. “La caduta” (analisi della funzione della poesia dell’intellettuale).
        </p>
        
    
        <div>
          <img id="se" src="img/parini.jpg"/>
          <div id="desc">Giuseppe Parini
        </div>
      </div>


      <h2>Alfieri</h2>
      <p id="para">Nacque ad Asti il 16 gennaio 1749 da una famiglia ricca che gli garantì una buona rendita, dandogli la possibilità di dedicarsi alla letteratura. Terminati gli studi fece una serie di viaggi in Europa ed ebbe modo di rendersi conto del sistema monarchico, per cui nacque la sua avversione verso la tirannide. Paesi come l’Inghilterra e l’Olanda suscitarono in lui un sentimento di maggiore simpatia perché erano esempi di maggiore libertà civile.
      </p>

      <p id="para">Si trasferì a Parigi in concomitanza con lo scoppio della Rivoluzione francese e fu animato da sentimenti di giustizia, tanto che scrisse un’ode per la presa della Bastiglia. Ma, con il periodo del terrore e con la dittatura imposta dagli stessi rivoluzionari ebbe una grande delusione. Lasciò Parigi per trasferirsi a Firenze dove visse in solitudine i suoi ultimi anni con un odio profondo verso la Francia che intanto si era impadronita dell’Italia con Napoleone.
      </p>

      <p id="para">La personalità di Alfieri è tuttavia molto complessa, in quanto i suoi principi morali e politici andavano al di là delle stesse finalità patriottiche risorgimentali; per cui non può essere considerato soltanto un sostenitore della libertà politica dell’Italia. Egli ha il culto della libertà, lotta contro ogni forma di tirannide tratti da studi e letture autori illuministi. Però poi si stacca dall'illuminismo, soprattutto per quell'individualismo per cui è sempre portato a scontrarsi. Alfieri come soluzione politica rifiuta assolutismo monarchico, rifiuta qualunque regime che abbia origine borghese, per cui rifiuta qualunque soluzione politica perché in urto con la realtà esistente.
      </p>

      <p id="para">La condizione di conflitto interiore è un’altra delle caratteristiche principali della sua personalità, assieme alla sua avversione per ogni tipo di dispotismo, il suo individualismo spinto all’ennesima potenza, il suo culto per l’eroismo come cifra e punto di riferimento della vita devono essere considerate caratteristiche mentali e spirituali tipicamente romantiche, o quantomeno preromantiche.
      </p>

      <p id="para">Contrappose due figure di eroi: il tiranno e il liber’uomo, entrambi eroi perché impegnati ad affermare la loro individualità superiore per far valere la propria volontà prepotente. Queste due figure possono essere realizzate nel genere tragediografo. Nelle tragedie Alfieri trova anche lo scopo che può dare alla sua vita, perché rappresenta figure eroiche ed eccezionali con una grandezza senza limiti. Attraverso la tragedia diventa grande anche il suo compositore attraverso gli strumenti espressivi. Già dalle prime tragedie si impone lo slancio passionale di Alfieri e c’è l’espressione del conflitto tra individualità, idee, passioni.
      </p>

      <div>
        <img id="se" src="img/alfieri.jpeg"/>
        <div id="desc">Vittorio Alfieri
      </div>
    </div>


    <h2>Foscolo</h2>
    <p id="para">Foscolo inizia a seguire gli ideali politici e patriottici nazionali, di libertà ed indipendenza, poiché condivide il pensiero giacobino. Di fatto, lo scrittore crea le prime opere letterarie, in cui inserisce le ideologie patriottiche.
    </p>

    <p id="para">Nel 1797, a Venezia va in scena la tragedia “Tieste”, che segue lo stile letterario di Alfieri. In realtà, l’opera riscuote grande attenzione del pubblico, ma il testo danneggia l’immagine dello scrittore, verso il governo. Di conseguenza, Foscolo matura la decisione dell’arruolamento nell’esercito napoleonico. A fronte di ciò, il poeta crea l’opera (ode) “A Bonaparte liberatore”. Nell’ottobre del 1797, Napoleone cede Venezia all’Austria, con il “Trattato di Campoformio”, dove Foscolo opta per l’esilio a Milano. In seguito, Foscolo incontra Parini e crea un capitolo dell’opera “Ultime lettere di Jacopo Ortis”.
    </p>

    <p id="para">Foscolo mira a realizzare in Italia gli ideali di libertà, giustizia, uguaglianza della Rivoluzione francese. Il Foscolo entra in crisi esistenziale quando gli ideali politico-democratici subiscono lo smacco del Trattato di Campoformio, con cui Napoleone cede il Veneto all'Austria. L'esilio lo angoscia profondamente. La delusione causata dal Trattato e l'atteggiamento autoritario dei francesi in Italia, lo portano a un cupo pessimismo ma anche alla convinzione che gli italiani devono realizzare una loro indipendenza politica. Rifiuta infatti di collaborare con gli austriaci, creando per così dire l'istituzione dell'esilio per motivi politici.
    </p>

    <p id="para">C'è una contraddizione insanabile nel Foscolo, tra poesia e politica. I sonetti maggiori rappresentano la maturità esistenziale e stilistica, ma anche la profonda crisi degli ideali politici.
    </p>


    <p id="para">I sonetti maggiori, in questo senso, sembrano non avere speranze per il futuro. Essi non solo chiudono un capitolo dell'impegno politico del Foscolo (quello soggetto alle illusioni riformatrici dall'alto), ma non lasciano spazio alcuno a una possibile ripresa, più realista e disincantata, di quell'impegno. La delusione cioè viene avvertita in maniera così traumatica che nella produzione letteraria successiva ai Sonetti, il Foscolo, sul piano tematico, e nel migliore dei casi, non farà che ripetersi.
    </p>

    <p id="para">Nell’Ortis la Patria ha una duplice valenza e si riferisce sia a Venezia che all’Italia; coincide con un territorio abitato da un popolo che ha una storia comune, le stesse tradizioni e la stessa lingua. La patria è per Jacopo un valore sacro, assimilato alle altre passioni intense, seppur illusorie, che permettono all’uomo di superare momentaneamente la negatività della realtà, come la bellezza, l’arte, l’amore. Con il Trattato, infatti, Venezia è stata ceduta alla nemica Austria; Napoleone si è rivelato un traditore degli ideali di libertà. Esule e ramingo, Jacopo Ortis fugge sui Colli Euganei. È disperato, solo, tradito nei suoi ideali più alti.
    </p>

    <p id="para">L’ispirazione patriottica è all’origine di molti scritti politici di questo periodo nei quali la “religione” della patria si coniuga con un’analisi delle problematiche attuali e con l’individuazione di possibili soluzioni; il concetto di patria, al quale è conferita una valenza sacra, appare quindi un’entità concreta fondata su un’identità culturale di tradizioni e di civiltà e su una storia comune.
    </p>

    <p id="para">Il motivo della patria-Italia è centrale nei Sepolcri dove la memoria assume un valore fondante dell’identità patria: attraverso i valori trasmessi dai sepolcri e dalla poesia eternatrice i popoli acquisiscono il senso della civiltà e coltivano un senso di appartenenza fondamentali per costruire una coscienza patriottica.
    </p>


    <div>
      <img id="se" src="img/foscolo.jpg"/>
      <div id="desc">Ugo Foscolo
    </div>
  </div>


    
    <h2>Manzoni</h2>
    <p id="para">Il pensiero politico di Manzoni è enormemente influenzato dal periodo storico in cui si estende la sua vita, un periodo caratterizzato dalla Rivoluzione francese, che diffonde principi oggi universalmente riconosciuti quali la libertà, la fratellanza e l'uguaglianza (libertè, egalitè,fraternitè), che da subito fecero proseliti dapprima nella società francese, poi in tutta quella europea.
    </p>

    <p id="para">La lunga vita di Manzoni è dunque influenzata da avvenimenti storici che segneranno profondamente il volto stesso della propria patria, l'Italia, fino all'unificazione della stessa. Egli è così riconoscibile come il principale testimone dei cambiamenti più significativi sotto il profilo politico, che ancora oggi caratterizzano la storia e la quotidianità della penisola.
    </p>

    <p id="para">Manzoni rivolge attenzione particolare agli avvenimenti della rivoluzione francese, poiché sostiene come questo grande evento storico possa influire sulla situazione italiana, diffondendo l'idea della necessità di unificazione e di indipendenza. Ecco dunque emergere la figura del grande pensatore, difensore del "liberalismo" ,animato da un grande senso di patria.
    </p>

    <p id="para">Manzoni sostiene che per la costruzione di un paese unitario sono fondamentali i concetti di "Dio, Patria e Famiglia". E proprio l'aspirazione verso un'Italia unita libera e indipendente collocano il Poeta nel filone del liberalismo, ideale espandibile anche all'ambito religioso. Quella dell'unità politica della penisola è però, come definita dal Manzoni stesso, una "bella utopia": il poeta afferma che lo stato rappresenta l'unione territoriale e politica di un paese, la cui "forza" si evidenzia nella sua organizzazione militare e civile; unione che viene però ostacolata dalla presenza dello "straniero", termine con il quale viene classificata la presenza asburgica in territorio italiano. </p>

    <div>
      <img id="se" src="img/Manzoni.jpg"/>
      <div id="desc">Alessandro Manzoni
    </div>
  </div>







        
    
</body>